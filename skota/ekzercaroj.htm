<html>

<head>
<meta http-equiv="Content-Type" content="text/html; charset=utf-8">
<title>Afrika metodo. Ekzercaro</title>
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta name="Microsoft Border" content="b, default">
</head>

<body bgcolor="#33FFE0"><!--msnavigation--><table border="0" cellpadding="0" cellspacing="0" width="100%"><tr><!--msnavigation--><td valign="top">

<h4 align="right"><a href="afrika.htm">Afrika metodo</a></h4>
<hr width="25%" align="right">
<h2 align="CENTER">Ekzercaro</h2>
<h4>1. “Koloroj”.</h4>
<p align="JUSTIFY">En tiu ĉi ekzerco oni devas respondi similspecajn demandojn: 
“Kio povas esti ruĝa (blua, flava, verda ktp)?” Unu el gelernantoj staras 
ĉe tabulo kaj skribas proponatajn vortojn. Ĉiuj aliaj grupanoj diras al li 
siajn asociojn kaj divenojn. Kaze, ke ili ne scias iun vorton en Esperanto, ili 
povas demandi ĝin de instruisto. Poste oni komparu, pri kiu koloro oni havas 
pli da asocioj.</p>
<h4>2. “Elektu itineron”.</h4>
<p align="JUSTIFY">Por tiu ĉi ekzerco necesas disdoni al gelernantoj 
eltajpitajn “mapojn de Afriko”. (rig. “Aldonaĵoj”), kie per punktolinio 
estas markitaj kelkaj itineroj. La instruisto devas disdividi la grupanojn al 
teamoj laŭ la kvanto de itineroj kaj anticipe diri al ĉiu teamo, kiun itineron 
ili devas sekvi. La tasko de teamoj estas priskribi sian itineron al aliaj 
grupanoj kaj klarigi, kial ili decidis iri laŭ ĝi.</p>
<h4>3. “Kion ni prenu por vojaĝo al Afriko?”</h4>
<p align="JUSTIFY">Por tiu ekzerco bezonatas la listo de diversaj aĵoj, el kiuj 
oni devas poste elekti. (rig. “Aldonaĵoj”). Komence de tiu ekzerco la 
instruisto devas en la kutima maniero (rig. “Enkonduko de leksiko”) ellerni 
kun grupanoj ĉiujn vortojn. Post tio la kursanoj, disdividitaj al teamoj, 
ricevas la taskon elekti 10 plej necesajn aĵojn por veturado kaj ekspliki sian 
elekton. Ankaŭ eblas doni al gelernantoj la taskon meti ĉiujn vortojn sur la 
tabulon (manĝaĵoj, trinkaĵoj, ktp – rig.”Aldonaĵoj”). Necesas, ke ĉiuj 
teamoj prezentu sian elekton al aliaj.</p>
<h4>4. Proverboj.</h4>
<p align="JUSTIFY">La gvidanto devas anticipe prepari kelkajn proverbojn, 
duonigi ĉiun el ili kaj poste skribi ties duonojn sur apartaj folietoj. Tiujn 
folietojn oni devas disdoni al ludantoj. La tasko al partoprenantoj estas trovi 
la homon, al kiu apartenas la dua duono de proverbo kaj poste prezenti ĝin al 
aliaj kun klarigo de ĝia senco. Eblas peti aliajn ludantojn trovi ekvivalentojn 
por tiu proverbo en naciaj lingvoj.</p>
<h4>5. Sociologia esploro.</h4>
<p align="JUSTIFY">La gvidanto devas provizi ĉiun el partoprenantoj per iu 
demando, kiun devas respondi ĉiuj aliaj grupanoj (ekz. “Ĉu vi ŝatas 
akvomelonon?” aŭ “Kiu estis via unua vorto, kiun vi eksciis en 
Esperanto?”). La tasko estas esplori la opinion laŭ tiu demando de ĉiu 
grupano. Fine oni povas transdoni la rezultojn al iu aparta homo, kiu anoncas 
ilin al ĉiuj partoprenantoj.</p>
<h4>6. Vortkonstruado.</h4>
<p align="JUSTIFY">La gvidanto dividas la partoprenantojn al grupoj po 2-3 
homoj. Ĉiu el ili ricevas la folion, sur kiu necesas skribi po 4-5 
Esperanto-radikoj kaj la saman kvanton de afiksoj. Poste ĉiuj teamoj interŝanĝas 
ĉi-folietojn kaj ricevas la taskon konstrui unu vorton, uzante ĉiujn el 
skribitaj radikoj kaj afiksoj kaj poste ekspliki la signifon de la vorto.</p>
<p align="JUSTIFY">Post 10-minuta pripensado la teamoj prezentas siajn vortojn 
kun klarigo de ties signifo.</p>
<h4>7. Multkoloraj timigiloj.</h4>
<p align="JUSTIFY">La gvidanto dividas la grupon al teamoj po 2-3 personoj kaj 
donas al ĉiuj el ili teamkoloron (flavan, brunan ktp). La tasko estas verki 
malgrandan timigan rakonton, kie ĉiu objekto havas la teamkoloron (ekz. “en 
la ruĝa-ruĝa domo, oni vidas ruĝan korpon, kiu kuŝas sur la ruĝa divano, 
ktp). Poste ĉiu teamo prezentu sian rakonton al aliaj.</p>
<p>&nbsp;

<!--msnavigation--></td></tr><!--msnavigation--></table><!--msnavigation--><table border="0" cellpadding="0" cellspacing="0" width="100%"><tr><td>

<hr>

 
 
</td></tr><!--msnavigation--></table></body>

</html>
